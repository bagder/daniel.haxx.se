<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
#include "doctype.t"
<head><title>Daniel Stenberg -- bredband den smala vägen</title>
<link rel="STYLESHEET" type="text/css" href="/daniel.css">
</head>
#include "body.t"
#include "setup.t"
#include "daniel.t"

<p>
TITLE(Bredband den smala vägen)

<p> Detta är berättelsen om hur jag fick bredband hem.  <i>Något smal kolumn
 för att vara lättare att läsa.</i>
<p>

#undef NBOXTOP
#define NBOXTOP <table width="800" cellspacing="0" cellpadding="1" bgcolor="#8000ff"><tr><td> \
        <table width="100%" cellspacing="0" cellpadding="3"><tr><td bgcolor="#ffffff">

NBOXTOP

SUBTITLE(20 Maj 2001)
<p>
  Jag kollar upp med Telia hur fort det går att "nedgradera" från ISDN till
  analogt, eftersom jag måste ha analogt för att få ADSL. Tre dagar säger de
  sig utföra jobbet på (det kostar dessutom 250 kronor). Jag vill ju ha
  analogt utan ADSL så kort tid som möjligt, så jag ser till att dra igång
  ADSL-jobbet först innan jag involverar Telia...

SUBTITLE(21 Maj)
<p>
  Jag skickar in en beställning på bredband till Bonet. Enligt dem kan det ta
  "upp till 45 arbetsdagar".

SUBTITLE(7 Augusti)
<p>
  Jag mailar Bonet för att kolla om det finns något leveransdatum i sikte, det
  har ju snart gått tre månader sedan min beställning.

SUBTITLE(14 Augusti -Tisdag)
<p>
  Inte ett pip har hörts från Bonet på en vecka, jag mailar samma brev en gång
  till, klockan 09:36. Bonet (Mattias) svarar 10:48 och frågar efter mitt
  telefonnummer Jag skickar tillbaks mitt telefonnummer 10:54.  Mattias svarar
  13:52 att han "Minns inte frågan då tidigare dialog inte är med"...  Jag
  bifogar hela konversationen och all tänkbar information han kan behöva,
  klockan 13:55.  Mattias svarar 14:19 att "Enligt databasen har ni kvar isdn
  på er nummer", du kan inte få ADSL när du har ISDN.  Jag svarar 14:24 och
  förklarar att jag ju har ISDN så länge som möjligt, och att jag avskaffar
  det när jag får ett leveransdatum från Bonet.  Mattias svarar 14:46: "Det är
  bara det som hindrar. Det finns plats på stationen så det bör kunna gå
  ganska snabbt"...
<p> 
  Jag kollar Telias websidor och ringer numret de anger där för ISDN-ärenden
  (90400). Kommer fram direkt. Killen säger direkt att jag ringt fel eftersom
  jag inte har ett företag. Han kopplar mig till 90200. Sitter drygt 20
  minuter i telefonkö tills någon till slut svarar. Jag förklarar mitt ärende
  och han säger att det är 90400 som har hand om det. Jag förklarar att jag
  redan pratat med dem, men han insisterar att 90400 är rätt instans för mig
  och kopplar... En kille förklarar kort att jag inte kan beställa såna saker
  muntligen utan de vill ha en skriftlig beställning, per fax (email duger
  inte), och ger mig faxnumret. Klart.

SUBTITLE(15 Augusti - Onsdag)
<p>
  En skriftlig beställning skickas med fax till Telia. "Omgående" och "ring
  mig för att avtala tidpunkt" skrev jag. Både mitt mobilnummer och email-
  adress fanns med på faxen.

SUBTITLE(17 Augusti - Fredag)
<p>
  Märkligt, över två dagar har gått och Telia har inte hört av sig...

SUBTITLE(20 Augusti - Måndag)
<p>
  På kvällen, efter jobbet, märker vi att vår ISDN-koppling till internet inte
  fungerar. Telefonen fungerar inte heller. Antagligen har Telia stängt av
  eller kopplat om någonstans redan!

SUBTITLE(21 Augusti - Tisdag)
<p>
  Jag ringer Telia 90400. "Gäller det ett privatnummer? Då ska du ringa
  90200". Jag står på mig och får komma fram till kundtjänst. De säger att de
  har skickat en bekräftelse hem till mig (som jag inte sett). De säger vidare
  att det står i deras system att de ska utföra min beställning den 22:a,
  imorron! På frågan om de ska skicka en ny bekräftelse säger jag att det är
  ju onödigt eftersom de ju kommer innan bekräftelsen hinner komma. Ring för
  att bestämma tid står det på ordern i deras system, säger hon.

SUBTITLE(22 Augusti - Onsdag)
<p>
  Ingen har ringt på hela dagen. Kvart i tre ringer jag upp 90400. "Vad har du
  för nummer till företaget?" utan att invända läser jag upp mitt nummer och
  blir kopplad till "kundtjänst" (Irene). Där läser jag upp mitt nummer igen
  och ett "var god dröj" innan det blir tyst. Efter 8 minuter tystnad lägger
  jag på och ringer upp igen, läser upp mitt nummer, blir kopplad till
  kundtjänst igen (till Daniel), läser upp mitt nummer igen och får reda på
  att någon varit hemma hos mig redan. "Klantigt" säger Daniel (han ser också
  att det står att de ska ringa mig först), och han ber att få kolla upp med
  Solna-kontoret och återkomma till mig. Han verifierar mitt telefonnummer
  (till mobilen), min adress och mitt namn. Klockan är lite över tre.
<p>
  Ingen ringer tillbaks och när jag kommer hem hittar jag en lapp från någon
  Telia-person (servicetekniker "49052") på hallgolvet. "boka ny tid" står
  ikryssad, och så tidpunkten: 12.57.

SUBTITLE(23 Augusti - Torsdag)
<p>
  Strax innan klockan tio börjar dagens 11 minuter och 20 sekunders samtal via
  90400 ("Vad har du för nummer till företaget?") och sedan till kundtjänst
  (Jakob). Han kan också se att det står gårdagens datum och att de ska ringa
  innan. Han säger att de inte kan skrapa fram någon ny tekniker förrän
  tidigast den 4:e september!! Jag frågar om det verkligen inte går snabbare,
  ska jag verkligen behöva vänta två veckor till, men nej, det finns inte
  personal. Jag säger att då är det nog bäst ni ser till att min telefon
  fungerar igen, den slutade fungera i måndags. Jakob säger att han ska se
  till det ("de har nog kopplat om för analogt i växeln"), frågar efter mitt
  mobilnummer och säger att han skall återkomma "om en stund".
<p>
  Hela dagen gick utan att Jakob återkom till mig.
<p>
  Väl hemma fungerar förstås inte telefonen.  20.15 ringer jag 90250 och
  felanmäler. Telia-kvinnan jag får prata med (hon introducerar sig inte med
  namn) säger att hon kan se att det är något "som blockerar" på stationen och
  "fajlar" en rapport. Jag förklarar min teori, att någon har mecklat för att
  ställa om till analogt och att det varit såhär sedan i måndags. Hon frågar
  på vilket telefonnummer de kan nå mig. Jag lämnar mitt mobilnummer...

SUBTITLE(24 Augusti - Fredag)
<p>
  14.05 ringer en servicekille från Telia till mig och säger att de ska koppla
  upp "ISDN-ledningen" nu.
<p>
  På kvällen provar jag telefonen och vi kan ringa! Vi kan till och med bli
  uppringda!

SUBTITLE(26 Augusti - Söndag)
<p>

  Säg den lycka som varar. Min uppkoppling till nätet sker via ISDN callback
  på mitt andra telefonnummer (ja, alltså tills jag får bredband...). Hm, det
  fungerar inte. Jag ringer upp mitt andra nummer och lyssnar. En röst säger
  att det inte går att ringa dit...
<p>

  Klockan 12.10 har jag till slut övertygat telias felanmälan att det
  verkligen är ett fel trots att jag har en telefon jag kan ringa med. Enligt
  kvinnan jag pratar med så är jag inte inkopplad på ISDN ordentligt utan har
  bara en analog lina just nu. Hon ringer tillbaks efter en kort stund och
  meddelar att hon hittat ordern som ligger till den 4:e och att hon lagt en
  felrapport till "grabbarna i Stockholm" så att de får åtgärda det här.

<p>
  13.50 ringer en Telia-kille och har fixat problemet. Nu är jag tillbaks där
  jag var för en vecka sedan...

SUBTITLE(31 Augusti - Fredag)
<p> Daniel på Telia återkommer och lämnar ett meddelande på mitt mobilsvar och
  påminner om att de kommer hem till mig den 4:e.

SUBTITLE(3 September - Måndag)
<p> Daniel på Telia lämnar ett meddelande på mitt mobilsvar <i>igen</i> och
  påminner om att de kommer hem till mig imorgon, mellan 12 och 13..
<p>
 Uppkopplad via ISDN. Ah, jag hoppas det är sista dagen nu...

SUBTITLE(4 September - Tisdag)
<p> Klockan 9.00 ringer en tekniker till mig och frågar vilken typ av
  utrustning det är jag har hemma och lite mer vad det är han måste göra hemma
  hos mig. Jag förklarar efter bästa förmåga.

<p> Klockan 9.13 mailade jag Bonet och sade att mitt ISDN är borta från och
  med klockan 13 i eftermiddag.

<p> 12.30 var min ISDN-box hemma på väggen utbytt mot en gammalt hederligt
  analogt tele-jack igen. Dock var det inte omkopplat till analogt i växeln,
  jag kunde sitta uppkopplad med ISDN ända tills servicekillen kom.

<p> 14.29 svarade Johan på Bonet och bad mig maila all info till
  en annan adress..., vilket jag gjorde 14.33.

<p> När jag kom hem vid 17-tiden fungerade inte min telefon (varför är jag
  inte förvånad?), så jag ringde 90250 och felanmälde. Jag lämnde mitt
  mobilnummer och de sa att de skulle återkomma när de åtgärdar felet.

SUBTITLE(5 September - Onsdag)
<p>
  Ingen har ringt. Telefonen fortfarande död på morgonen.
<p>
  13.30 ringer en Teliakille och frågar vad exakt det är jag vill och han
  konfirmerar att det är ISDN påkopplat fortfarande...
<p>
  Jag postar en fråga på Telias webb hur jag ska gå tillväga för att slippa
  betala för den tid då inte telefonen fungerat hemma hos mig.

SUBTITLE(6 September - Torsdag)
<p>
  Eftersom inget svar kommit mailar jag Bonet igen och frågar när en
  installation kan bli aktuell.

SUBTITLE(10 September - Måndag)
<p>
  Inget svar från Bonet fortfarande. Jag mailar igen.

SUBTITLE(11 September - Tisdag)

<p> Jag får besked (per mail) från Telia att jag slipper ifrån en del av
  betalningen på den kommande fakturan pga de problem jag haft.

<p> Skickar ett nytt mail till Bonet. Jaja, jag får väl ringa dem snart ifall
  det här ska fortsätta.

<p> När jag kommer hem efter jobbet har jag fått en räkning från Telia.
  Inkluderat i den är abonnemangsavgift för "Telia ISDN Duo" oktober t.om
  december i år. Räkningen skickades den 6:e, så de hade redan bytt ner mig
  när den sändes...

SUBTITLE(12 September - Onsdag)
<p> Maria på Bonet svarade och sade att under tiden jag strulat med Telia så
  har platserna i växeln tagit slut, så att en utbyggnad krävts som precis
  blivit klar, så nu bör det kunna bli aktuellt med en inkoppling "så snart
  teknikerna åker till stationen nästa gång - kan inte säga exakt när men
  räkna med 2-3 veckor".

<p> Ann-Charlotte på Telia förklarar för mig per mail (på min fråga om lite
  mer detaljer) att de drar av 675 kronor från min faktura pga de problem jag
  har haft. Lite plåster på såren är det allt.

SUBTITLE(18 September - Tisdag)
<p> Hämtade ut ADSL-prylar på posten. Kopplade in. Fungerar hur bra som
 helst. Snabbt är det också!

BOXBOT

#include "footer.t"
